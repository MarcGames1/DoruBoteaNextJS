---
id: 1
title: contestarea procesului verbal de contraventie
img: /blogPhotos/1/1.jpg
metaTitluSeo: Afla cateva vulnerabilitati inainte de a contesta procesul verbal
metaDescriereSeo: Inainte de a lua decizia de a contesta procesul verbal de contraventie citeste cateva puncte slabe pe care sistemul contraventional din Romania il are ✅
description: Inainte de a lua decizia de a contesta procesul verbal de contraventie citeste cateva puncte slabe pe care sistemul contraventional din Romania il are ✅
slug: contestarea-procesului-verbal-de-contraventie
date: "01-07-2020"
tags: "Drept Contraventional"

---
<div class='container-fluid bg-primary-color'>
<img class='img-fluid mx-auto d-block blog-img' layout='scale-down' alt='contraventie' src='/blogPhotos/1/1.jpg'>
   <p>Spre deosebire de sistemul altor state, sistemul de drept roman aplica procedurii contraventionale,
                aparte de regulile speciale, regulile generale ale procedurii civile, optiunea legiuitorului roman fiind
                in sensul atribuirii contraventiei un caracter civil.</p>
            <p>Procedura contraventionala beneficiaza de o reglementare deficitara in legislatia romana, raportat la
                jurisprudenta CEDO in ceea ce priveste asimilarea acesteia, pe plan international, materiei penale, dar
                si in ceea ce priveste garantiile procesuale ale contravenientului, tara noastra suferind condamnari
                importante in fata instantei europene tocmai datorita structurarii procedurii contraventionale pe cea
                civila atat din punctul de vedere al naturii juridice a acesteia cat si din punct de vedere al efectelor
                produse de aceasta.</p>
            <p>Procesul verbal de contraventie este un act juridic administrativ care se bucura de o prezumtie relativa
                de legalitate si adevar, acesta provenind de la un reprezentant al autoritatii administrative, investit
                cu autoritate statala pentru constatarea si sanctionarea unor fapte care contravin ordinii sociale dupa
                o procedura speciala prevazuta de lege, forta probanta a acestuia putand fi rasturnata de catre
                contestator prin administrarea de probe, pe calea plangerii contraventionale, prin care sa dovedeasca un
                caracter neconform cu realitatea al mentiunilor inscrise in procesul-verbal.</p>
            <p>In solutionarea cauzelor avand ca obiect plangerea contraventionala instantele de judecata au sarcina de
                a respecta limita proportionalitatii intre scopul urmarit de catre autoritatile statului prin aplicarea
                de sanctiuni contraventionale individualizate de imprejurarile in care a fost savarsita fapta, scopul
                urmarit, modul si mijloacele de savarsire, urmarea produsa, vinovatia contravenientului, pe de o parte
                si respectarea dreptului la aparare al persoanei sanctionate contraventional pe de alta parte.</p>
            <p>Simpla contestare a procesului-verbal de contraventie prin introducerea unei actiuni in instanta sau
                simpla sustinere a persoanei ca procesul-verbal contestat nu corespunde realitatii sau este netemeinic,
                nu conduce la admiterea unei astfel de actiuni atat timp cat petentul nu administreaza probe in acest
                sens, chiar daca forta probanta a actului administrativ contestat este relativa, rasturnarea prezumtiei
                de adevar cazand in sarcina contravenientului.</p>
            <p>Termenul prevazut de legislatia interna pentru contestarea procesului-verbal de contraventie este de 15
                zile si curge fie de la data inmanarii actului administrativ petentului de catre organul administrativ
                care a aplicat sanctiunea, fie de la momentul comunicarii acestuia, prin posta, cu o confirmare de
                primire sau prin afisare la domiciliul/sediul contravenientului, in acest ultim caz fiind necesar sa
                existe si un martor semnatar.</p>
            <p>In cazul in care prin actul administrativ s-a aplicat si sanctiunea amenzii, iar contravenientul
                procedeaza la achitarea acesteia, in mod voluntar, in termen de 15 zile de la incheierea sau comunicarea
                procesului-verbal, achitarea sumei stabilita in sarcina sa nu atrage, de plano, respingerea plangerii
                contraventionale de catre instanta de judecata si nici nu poate fi considerata o confirmare a actului
                contestat pentru simplul fapt ca, in cele mai multe cazuri, contravenientul nu doreste sa piarda acest
                privilegiu.</p>
            <p>Plangerea contraventionala depusa cu respectarea termenului prevazut de legiuitor are ca si efect
                adiacent suspendarea executarii tuturor sanctiunilor contraventionale stipulate in procesul-verbal.</p>
</div>